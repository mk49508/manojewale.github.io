 <html>
<head>
<title>
Bhagti
</title>
<meta charset="UTF-8">
</head>
<body>
<p style="font-size:21;color:red;margin-left:400;margin-right:0">
 <font  style="margin-left:100;"> <b> श्री राम स्तुति </b></font> <br>
 श्रीरामचन्द्र कृपालु भजु मन हरण भवभय दारुणं। <br>
 नवकंज-लोचन, कंज-मुख, कर-कंज, पद कंजारुणं। <br>
 कंदर्प अगणित अमित छवि नवनील-नीरद सुंदरं। <br>
 पट पीत मानहु तड़ित रुचि शुचि नौमि जनक सुतावरं। <br>
 भजु दीनबंधु दिनेश दानव-दैत्यवंश निकंदनं। <br>
 रघुनंद आनँदकंद कोशलचंद दशरथ-नंदनं। <br>
 सिर मुकुट कुंडल तिलक चारु उदारु अंग विभूषणं। <br>
 आजानुभुज सर-चाप-धर संग्राम-जित-खरदूषणं।  <br>
 इति वदति तुलसीदास शंकर-शेष-मुनि-मन-रंजनं। <br>
  मम हृदय-कंज निवास कुरु, कामादि खलदल-गंजनं। <br>
  मनु जाहिं राचेउ मिलिहि सो बरु सहज सुन्दर साँवरो। <br>
 करुना निधान सुजान सीलु सनेहु जानत रावरो।<br>
 एहि भाँति गौरि अशीष सुनि सिय सहित हियँ हरषीं अली।  <br>
 तुलसी भवानिहि पूजि पुनि पुनि मुदित मन मंदिर चली। <br>
<font  style="color:black;margin-left:10px;"><b> सोरठाः </b> जानि गोरि अनुकूल सिय हिय हरषु न जाइ कहि। </font> <br>
<font style="color:black;margin-left:60px;"> मंजुल मंगल मूल बाम अंग फरकन लगे। </font><br>
</p>
<p style="font-size:21;color:red;margin-left:400;margin-right:0;">
 <font  style="margin-left:100;"> <b>  श्री हनुमान चालीसा</b> </font><br>
 श्रीगुरु चरन सरोज रज, निज मनु मुकुरु सुधारि। <br>
 बरनउँ रघुबर बिमल जसु, जो दायकु फल चारि। <br>
बुद्धिहीन तनु जानिके, सुमिरौ पवन कुमार।  <br>
 बल बुधि बिद्या देहु मोहिं, हरहु कलेष विकार। <br>
 जय हनुमान ज्ञान गुन सागर। <br>
 जय कपीस तिहुँ लोक उजागर। <br>
राम दूत अतुलित बलधामा।  <br>
अंजनि-पुत्र पवनसुत नामा।  <br>
 महाबीर विक्रम बजरंगी। <br>
 कुमति निवार सुमति के संगी। <br>
कंचन बरन विराज सुबेसा।  <br>
 कानन कुण्डल कुंचित केसा। <br>
 हाथ बज्र औ ध्वजा बिराजै। <br>
 काँधे मूँज जनेऊ साजै। <br>
 षंकर सुवन केषरीनन्दन। <br>
तेज प्रताप महा जग बंदन।  <br>
 बिद्यावान गुनी अति चातुर। <br>
 राम काज करिबे को आतुर। <br>
 प्रभु चरित्र सुनिबे को रसिया। <br>
 राम लषन सीता मन बसिया। <br>
 सूक्ष्म रूप धरि सियहिं दिखावा। <br>
बिकट रूप धरि लंक जरावा।  <br>
 भीम रूप धरि असुर संघारे। <br>
 रामचन्द्र जी के काज सवारे। <br>
 लाय संजीवन लखन जियाये। <br>
 श्रीरघुबीर हरषि उर लाये। <br>
 रघुबर किन्हि बहुत बड़ई। <br>
 तुम मम प्रिय भरतहि सम भाई। <br>
सहस बदन तुम्हरो जस गावैं।  <br>
अस कहि श्रीपति कंठ लगावैं।  <br>
सनकादिक ब्रह्मादि मुनीषा।  <br>
 नारद शारद सहित अहीसा। <br>
जम कुबेर दिगपाल जहाँ ते।  <br>
 कबि कोबिद कहि सके कहाँ ते। <br>
तुम उपकार सुग्रीवहिं कीन्हा।  <br>
राम मिलाय राज पद दीन्हा।  <br>
 तुम्हरो मन्त्र बिभीषण माना। <br>
 लंकेस्वर भए सब जग जाना। <br>
जुग सहस्त्र जोजन पर भानू।  <br>
 लील्यो ताहि मधुर फल जानि। <br>
 प्रभु मुद्रिका मेलि मुख माहीं। <br>
जलधि लाँघि गए अचरज नाहीं। <br>
दुर्गम काज जगत के जेते। <br>
सुगम अनुग्रह तुम्हरे तेते। <br>
 राम दुआरे तुम रखवारे।<br>
 होत न आज्ञा बिनु पैसारे।<br>
 सब सुख लहै तुम्हारी शरना।<br>
 तुम रक्षक काहु को डर ना।<br>
 आपन तेज सम्हारो आपै।<br>
 तीनो लोक हाँकते कापैं।<br>
 भूत पिशाच निकट नहिं आवै।<br>
 महाबीर जब नाम सुनावै।<br>
नासै रोग हरै सब पीरा। <br>
जपत निरंतर हनुमत बीरा। <br>
 शंकट  से हनुमान छुड़ावै।<br>
मन क्रम बचन ध्यान जो लावै। <br>
 सब पर राम तपस्वी राजा।<br>
तिनके  काज सकल तुम साजा। <br>
और मनोरथ जो कोई लावै। <br>
सोई अमित जीवन फल पावै। <br>
 चारों जुग परताप तुम्हारा।<br>
है परसिद्ध जगत उजियारा। <br>
साधु संत के तुम रखवारे। <br>
असुर निकंदन राम दुलारे। <br>
 अष्ट सिद्धि नौ निधि के दाता।<br>
 अस वर दीन जानकी माता।<br>
 राम रसायन तुम्हरे पासा।<br>
 सदा रहो रघुपति के दासा।<br>
 तुम्हरे भजन राम को पावै।<br>
 जनम जनम के दुख बिसरावै।<br>
 अंत काल रघुबर पुर जाई।<br>
जहाँ जन्म हरि भक्त कहाई।<br>
 और देवता चित्त  न धरई।<br>
 हनुमत सेई सर्ब सुख करई।<br>
शंकट  कटै मिटै सब पीरा। <br>
 जो सुमिरै हनुमत बलबीरा।<br>
जय जय जय हनुमान गोसाई। <br>
 कृपा करहु गुरु देव की नाई।<br>
 जो सत बार पाठ कर कोई।<br>
छुटहि बंदि महा सुख होई। <br>
 जो यह पढ़ै हनुमान चलीसा।<br>
 होय सिद्धि साखी गौरीसा।<br>
 तुलसीदास सदा हरि चेरा।<br>
 कीजै नाथ हृदय महँ डेरा।<br>
पवनतनय शंकट हरन, मंगल मूरति रूप। <br>
 राम लषन सीता सहित, हृदय बसहु सुर भूप।<br>

</p>
<p style="font-size:21;color:red;margin-left:400;margin-right:0;">
 <font  style="margin-left:100;"> <b>शंकटमोचन हनुमानाष्टक  </b></font> <br>
 बल समय रवि भक्षि लियो, तीनहुँ लोक भयो अँधियारों। <br>
तहि सों त्रास भयो जग को, यह शंकट काहु सो जात न टारो।<br>
छेवन आनि करी बिनती तब, छाँड़ि दियो रबि कष्ट निवारो।<br>
को नहिं जानत है जगमें कपि, शंकटमोचन नाम तिहारो।। को0 1<br>
बालि की त्रास कपीस बसै गिरि, जात महाप्रभु पंथ निहारो।<br>
चैंकि महा मुनि शाप दियो तब, चाहिय कौन बिचार बिचारो।<br>
कैद्विज रूप लिवाय महाप्रभु, सो तुम दास के शोक निवारो।। को0 2<br>
अंगद के सँग लेन गये सिय, खोज कपीस यह बैन उचारो।<br>
जीवत ना बचिहौ ह मसो जु, बिना सुधि लाए इहाँ पगु धारो।।<br>
हेरि थके तट सिंधु सबै तब लाय, सिया-सुधि प्रान उबारो।। को0 3<br>
रावन त्रास दई सिय को सब, राक्षसि सों कहि शोक निवारो।<br>
ताहि समय हनुमान महाप्रभु, जाय महा रजनीचर मारो।<br>
चाहत सीय अशोक सों आगिसु, दै प्रभु मुद्रिका शोक निवारो।। को0 4<br>
बान लग्यो उर लछिमन के तब, प्रान तजे सुत रावण मारो।<br>
लै गृह बैद्य सुषेन समेत, तबै गिरि द्रोन सु बीर उपारो।<br>
आनि सजीवन हाथ दई तब, लछिमन के तुम प्रान उबारो।। को0 5<br>
रावन जुद्ध अजान कियो तब, नाग कि फाँस सबै सिर डारो।<br>
श्रीरघुनाथ समेत सबै दल, मोह भयो यह शंकट भारो।<br>
टानि खगेस तबै हनुमान जु, बन्धन काटि सुत्रास निवारो।। को0 6<br>
बंधु समेत जबै अहिरावन, लै रघुनाथ पताल सिधारो।<br>
देबिहिं पूजि भली बिधि सों बलि, देउ सबै मिलि मंत्र बिचारो।<br>
जाय सहाय भयो तबही, अहिरावन सैन्य समेत सँहारो।। को0 7<br>
काज किये बड़ देवन के तुम, बीर महाप्रभु देखि बिचारो।<br>
कौन सो शंकट मोर गरीब को, जो तुमसो नहिं जात है टारो।<br>
बेगि हरौ हनुमान महाप्रभु, जो कुछ शंकट होय हमारो।। को0 8<br>
<b> दोहाः </b>लाल देह लाली लसे, अरु धरि लाल लँगूर।<br>
बज्र देह दानव दलन, जय जय जय कपि सूर।<br>
</p>
<p style="font-size:21;color:black;margin-left:400;margin-right:0">
<font  style="margin-left:100;"> <b>अथ बजरंग बाण  </b></font> <br>
<b>दोहाः</b> निश्चय प्रेम प्रतीति तें, विनय करें सनमान।<br>
  तेहि के कारज शकल शुभ, सिद्ध करें हनुमान।।<br>

  जय हनुमंत सन्त हितकारी। सुनि लीजै प्रभु अरज हमारी।।<br>
जन के काज विलम्ब न कीजे। आतुर दौरि महासुख दीजै।।<br>
जैसे कूदि सिन्धुमहि पारा। सुरसा बदन पैठि विस्तारा।।<br>
आगे जाई लंकिनी रोका। मारेहु लात गई सुर लोका।।<br>
जाय विभीषन को सुख दीन्हा। सीता निरखि परम पद लीन्हा।।<br>
बाग उजारि सिंधु महँ बोरा। अति आतुर यमकातर तोरा।।	<br>
अक्षय कुमार को मारि संहारा। लूम लपेटि लंक को जारा।।<br>
लाह समान लंक जरि गई। जय जय धुनि सुरपुर में भई।।<br>
अब विलम्ब केहि कारन स्वामी। कृपा करहु उर अन्तर्यामी।।<br>
जय जय लक्ष्मन प्राण के दाता। आतुर होय दुःख हरहु निपाता।।<br>
जै गिरधर जै जै सुख सागर। सुर समूह समरथ भट नागर।।<br>
ॐ हनु हनु हनु हनुमन्त हठीले। बैरिहि मारु बज्र कै कीले।।<br>
गदा बज्र लै बैरिहिं मारो। महाराज प्रभु दास उबारो।।<br>
ॐकार हुँकार महाप्रभु धावो। बज्र गदा हनु विलम्ब न लावो।।<br>
ॐ हृीं हृीं हृीं हनुमन्त कपीशा। ॐ हुँ हुँ हुँ हनु भक्त उर शीशा।।<br>
सत्य होउ हरि शपथ पाय के। राम दूत धरु मारु जाय के।।<br>
जय जय जय हनुमन्त अगाधा। दुःख पावत जन केहि अपराधा।।<br>
पूजा जप तप नेम अचारा। नहिं जानत हौं दास तुम्हारा।।<br>
वन उपवन मग गिरि गृह माँही। तुम्हरे बल हम डरपत नाहीं।।<br>
पाँय परौं कर जोरि मनावौं। यहि अवसर अब केहि गोहरावौं।।<br>
जय अन्जनि कुमार बलवन्ता। शंकर सुवन वीर हनुमन्ता।।<br>
बदन कराल काल कुल घालक। राम सहाय सदा प्रति पालक।।<br>
भूत प्रेत पिशाच निशाचर। अग्नि बैताल काल मारी मर।।<br>
इन्हें मारु तोहिं शपथ राम की। राखहु नाथ मरजाद नाम की।।<br>
जनकसुता हरि दास कहावो। ताकी शपथ विलम्ब न लावो।।<br>
जय जय जय धुनि होत अकाशा। सुमिरत होत दुसह दुःख नाशा।।<br>
शरण शरण कर जोरि मनावौं। यहि अवसर अब केहि गोहरावौं।।<br>
उठु उठु चलु ताहि राम दुहाई। पाँय परौं कर जोरि मनाई।।<br>
ॐ चँ चँ चँ चँ चपल चलंता। ॐ हनु हनु हनु हनु हनु- हनुमंता।।<br>
ॐ हँ हँ हाँक देत कपि चंचल। ॐ सं सं सहम पराने खलदल।।<br>
अपने जन को तुरत उबारो। सुमिरत होय आनन्द हमारो।।<br>
यह बजरंग बाण जेहि मारे। ताहि कहो फिर कौन उबारौ।।<br>
पाठ करै बजरंग बाण की। हनुमत रक्षा करैं प्राण की।। <br>
यह बजरंग बाण जो जापै। ताते भूत प्रेत सब काँपै।।<br>
धूप देय अरु जपै हमेशा। ताके तन नहिं रहै कलेशा।।<br>
<b> दोहाः</b> प्रेम प्रतीतिहि कपि भजै, सदा धरै उर ध्यान।<br>
तेहि के कारज सकल शुभ, सिद्ध करैं हनुमान।।<br>
</p>
<p style="font-size:21;color:red;margin-left:400;margin-right:0">
<font  style="margin-left:100;"> <b>आरती बजरंग बली की  </b></font> <br>

आरती कीजै हनुमान लला की। दुष्टदलन रघुनाथ कला की।।<br>
जाके बल से गिरिवर काँपै। रोग-दोष जाके निकट न झाँपै।।<br>
अंजनि पुत्र महा बलदाई। संतन के प्रभु सदा सहाई।।<br>
दे बीरा रघुनाथ पठाये। लंका जारि सीय सुधि लाये।।<br>
लंका सो कोट समुद्र सी खाई। जात पवनसुत बार न लाई।।<br>
लंका जारि असुर संहारे। सियारामजी के काज सँवारे।।<br>
लक्ष्मण मूर्छित पड़े सकारे। आनि सजीवन प्रान उबारे।।<br>
पैठि पताल तोरि जम-कारे। अहिरावन की भुजा उखारे।।<br>
बाये। भुजा असुर दाल मारे। दहिने भुजा संतजन तारे।।<br>
सुर नर मुनि आरती उतारे। जै जै जै हनुमान उचारे।।<br>
कंचन थार कपूर लौ छाई। आरति करत अंजना माई।।<br>
जो हनुमान जी की आरती गावै। बसि बैकुण्ठ परमपद पावै।।<br>
लंका विध्वंस कीये रघुराई तुलसीदास प्रभु कीरति गाई।।<br>
</p>

</body>
</html>

